Філософія і кібернетика: машина та людина

Іванець А. В., Потіщук О. О., м. Київ.

Кібернетика виникла на стику багатьох областей знань: математики, логіки, біології та соціології. Узагальнюючий характер кібернетичних ідей і методів зближає науку про управління, якою є кібернетика разом з філософією.

Кібернетика, як перспективна область наукового пізнання, привертає до себе все більшу увагу філософів. Дослідження кібернетики сприяє розв’язанню багатьох філософських проблем. У їх числі – проблеми діалектичного розуміння простого і складного, кількості і якості, необхідності і випадковості, можливості і дійсності, частини і цілого [2].

Для розвитку математики і кібернетики важливе значення має застосування до матеріалу цих наук ряду фундаментальних філософських принципів і понять, застосування, що обов’язково враховує специфіку відповідних областей наукового знання.

Загальне значення кібернетики визначається в наступних напрямках:

1. Філософське значення, оскільки кібернетика дає нове уявлення про світ, засноване на зв'язку, управлінні, інформації, організованості, зворотного зв'язку й імовірності.

2. Соціальне значення, оскільки кібернетика дає нове уявлення про суспільство, як організована цивілізація.

3. Загальнонаукове значення: по-перше, тому що кібернетика дає загальнонаукові поняття, які є важливими в інших областях науки – поняття управління, складно-динамічної системи тощо; по-друге, тому що дає науці нові методи дослідження: ймовірностей, стохастичні, моделювання на ЕОМ; по-третє, тому що на основі функціонального підходу «сигнал-відгук» кібернетик формує гіпотези про внутрішній склад і будову систем, які потім можуть бути перевірені в процесі змістовного дослідження.

4. Методологічне значення кібернетики визначається тим, що вивчення функціонування більш простих технічних систем використовується для висунення гіпотез про механізм роботи якісно більш складних систем з метою пізнання процесів, що відбуваються в них – відтворення життя, навчання тощо.

5. Найбільш відоме технічне значення кібернетики – створення на основі кібернетичних принципів ЕОМ роботів, породження тенденції кібернетизації і інформатизації не тільки наукового пізнання, але і всіх сфер життя [2].

Філософія вже давно займається такою проблемою, як природа мислення, зв’язок між мисленням і мозком та предметним світом. Багато кібернетиків, бажаючи створити машину, як буде мислити не гірше людини, спираються на те, як мислить людський мозок. Тому багатьом з них здається, що достатньо відтворити модель мозку, щоб створити штучний інтелект [1].

Але це не так. Тому що людина лише використовує свій мозок для мислення, сам мозок цього робити не може. Справа в тому, що для мислення людині потрібний не тільки мозок, а й органи чуття, які сприймають інформацію, що надходить у мозок з оточуючого світу. Тобто можна сказати, що для мислення мозку потрібен безперервній потік інформації, без якого він буде працювати у «сплячому режимі».

Проте є ще дещо, що є дуже важливим фактором для мислення – розвинена людська цивілізація. Як не дивно, здатність мислити не успадковується генетично, ця властивість не закладена у мозку від народження. Вона передається з покоління у покоління, від людини до людини шляхом праці та цивілізації, взаємодією предметного світу. Адже саме праця зробила з мавпи людину.

Здатність мислити, використовувати свій мозок, розмовляти та використовувати свої кінцівки для праці – це наслідок суспільних відносин між людьми, які формуються при взаємодії між людьми.

З цього можемо зробити висновок, що мислення не закладено в людині генетично, а формується у результаті суспільного життя у цивілізації.

Саме тому, щоб створити штучний мозок, який буде подібний до людського, потрібно буде створювати не просто модель однієї людини, і цілої сукупності людей зі всіма зв’язками за розгалуженнями. В такому випадку штучний мозок буде представлений у вигляді клітин, де одна клітина – це одна людині зі своїм індивідуальним мозком та формою мислення. Окрім цього така структура повинна бути самостійною та мати здатність розвиватися без втручання людини [1]. Інакше вона просто залишиться шматком матеріалу з певним обмеженим спектром функцій та можливостей.

Таким чином якщо кібернетик хоче створити штучний інтелект, максимально схожий на людський, перш за все він має наділити його здатністю до саморозвитку та в жодному разі не давати йому вже кінцеву форму [1]. Адже жодна людина не народжується з багажем знань та навичок, які вона здобуває протягом усього життя. Так, людський мозок має певні генетичні алгоритми дій у певних ситуаціях (інстинкти), але далі кожен окремий індивід йде своїм шляхом пізнання зовнішнього світу. Тому штучний інтелект ні в якому разі не повинен бути досконалим.

Підсумовуючи, таке «творіння» має бути здатним до повної зміни свої функцій, тобто бути гнучким до можливих подій, якою і є реальна людина.

В одній зі свої статей академік Колгоморов сказав: «Можливо, що машину, здатну писати вірші на одному рівні з великими поетами, не можна побудувати простіше, ніж змоделювавши весь розвиток культурного життя суспільства, в якому поети реально розвиваються» [3]. Я вважаю, що це твердження стосується не лише поетів, а й математиків, артистів, інженерів та будь-якої мислячої людини.

Осмислення кібернетичних понять з позиції філософії буде сприяти більш успішному здійсненню теоретичних і практичних робіт в цій області, створить кращі умови для ефективної роботи і науковому пошуку в цій області знань.

Список використаних джерел

1. А.С. Арсеньев, Э.В. Ильенков, В.В. Давыдов. Машина и человек, кибернетика и философия. «Ленинская теория отражения и современная наука». Москва, 1966, с. 263-284.

2. Вінер Н. «Кібернетик і суспільство»; переклад - М.: МУЛ, 1958.

3. «О сущности жизни». Москва, 1964, с. 57.

4. Философия и кибернетика – Spinoza.