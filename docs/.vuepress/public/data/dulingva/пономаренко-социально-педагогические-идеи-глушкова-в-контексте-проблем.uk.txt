Соціально-педагогічні ідеї В. М. Глушкова в контексті проблем сучасної освіти

Пономаренко В.В. м. Лейпціг, Німеччина.

Коли говориш про якусь людину, іноді немає що сказати, хіба що треба говорити про проблематику, якою він займався протягом свого життя. Хороший лікар, юрист-професіонал, або просто чудова мати... Коли ж говориш про особистість, про Людину з великої букви, якою був В. М. Глушков, не достатньо говорити тільки про те, що він був сподвижником нової науки – кібернетики. Тільки говорити про Глушкова як кібернетика, тільки говорити про кібернетику як кібернетику – це просто неможливо по самій суті цієї прикладної науки, і не можливо – по оригінальності і багатогранності творчої спадщини В. М. Глушкова.

І це не просто слова. Зі спогадів його товаришів, колег, знайомих ми бачимо перед собою не просто талановитого математика, яким він без сумніву був. «Його математичні здібності рано помітив вчитель Л.І. Макротоваров і почав займатися із Віктором. Будучи школярем старших класів, він вирішував завдання університетського курсу» [1]. Крім математики його цікавило все, все з чим він cтикався, а дуже часто і сам знаходив. «У восьмому класі Глушков зацікавився філософією, яку почав вивчати за книжкою В. І. Леніна «Матеріалізм і емпіріокритицизм». Потім загорівся «Лекціями з історії філософії» та «Філософії природи» Гегеля. Крім того, захоплювався літературою, особливо поезією, і також дуже серйозно. Наприклад, Віктор Михайлович згадував, як один раз він виграв суперечку, що зможе протягом десяти години безперервно декламувати вірші. Він знав напам'ять «Фауста», поему «Володимир Ілліч Ленін» Маяковського, вірші Брюсова, Некрасова, Шиллера, Гейне. Причому останніх – мовою оригіналу» [1]. І таким він був в усіх сферах суспільного життя. В тому числі і педагогіці. Він був як педагогом- практиком, педагогом-організатором, такі педагогом-теоретиком. І все це звичайно в контексті кібернетики.

Як практик, він поширював ідеї нової науки не тільки на теренах СРСР. Лекції В. М. Глушкова «з цікавістю та великою користю слухали у Польщі, Угорщині, НДР, Болгарії, Чехословаччині, Румунії, на Кубі, у ФРН, США, Англії, Франції, Мексиці, Індії, Іспанії, Італії, Австралії, Японії, Канаді, Норвегії, Фінляндії. ... У 1971р. вже було прочитано близько 2500 лекцій, багато з яких безпосередньо пов'язані з конкретними завданнями застосування обчислювальної техніки» [1].

Щоб зрозуміти який він був педагог-організатор, теж варто звернутися до спогадів його колег: «Віктор Михайлович буквально зобов'язував виступати з лекціями співробітників інституту, які виїжджають у відрядження до інших міст та Києва. Трохи пізніше було видано навіть наказ по інституту про те, що аспіранти, наприклад, зобов'язані читати популярні лекції у вузах, школах, підприємствах, організаціях та інших аудиторіях. Лекційна робота постійно набирала розмаху» [1]. Теми були в основному по впровадженню кібернетичних здобутків в різні сфери суспільного життя. Тому підлеглі Глушкова «змушені» були освоювати в контексті своєї науки інші сфери соціальної дійсності: сільське господарство, медицину, біологію, економіку, історію, педагогіку, філософські дисципліни. Не даремно і зараз, слухаючи доповіді його колег- кібернетиків, дивуєшся майстерності їх риторики, яка як правило не властива природознавцям.

Активна робота велася Глушковим в університетах і школах. За допомогою конкурсів і різноманітних олімпіад не тільки відбиралися, а і формувалися потенційні кандидати кадрового поповнення інституту кібернетики. Адже в навчальних установах вони теж читали популярні лекції з кібернетики, почали викладати програмування. Ними навіть було організовано Малу академію наук для школярів у Криму, під час роботи якої лекції читали найкращі фахівці з усього Радянського Союзу. Навіть такі видатні математики як А. А. Ляпунов, А. Н. Колмогоров багато допомагали в цій роботі. Інститутом кібернетики було організовано школу-інтернат у Феофанії, яка пізніше перейшла під егіду університету. Можна сказати, що це був перший прототип тих закладів, які отримали назву фізико-математичних ліцеїв.

Якщо педагогічна практика давала рух теорії кібернетики, то кібернетична практика давала рух педагогічній теорії. Прагнення впровадити кібернетику в школах, а Глушкову в цьому відношенні вдалося немало: були створені класи з автоматизованими системами освіти і контролю знань. Вони встановлювалися навіть в українських сільських школах, – що вимагало і нового погляду на педагогіку і роль вчителя в шкільній освіті. Адже з точки зору Глушкова, головна задача при впровадженні машин в сферу освіти – це підвищення рівня знань як учня, так і вчителя. Машина в сфері організації праці, програм навчання, сфери стандартизації контролю знань учнів повинна підвищити продуктивність праці викладача та учнів, дати «можливість повною мірою розвинути самостійність та творчий початок кожного учня у викладі освоєного матеріалу, швидко отримати необхідну йому інформації» [2].

Віктор Михайлович акцентує увагу на тому, що Електронно- обчислювальні машини (ЕОМ) повинні сприяти посиленню взаємодії між вчителем та учнем, звільнити більше часу на індивідуальну взаємодію з учнями, і позбавляти викладача рутинної монотонної роботи читання уроку. За нього це зможуть цілком робити найкращі науковці країни, в записі. «Машина позбавить педагога всякого роду технічної роботи, його праця помітно полегшиться і буде носити значно більшою мірою, ніж нині, творчий, науковий характер» [2]. Центр активності педагога повинен перейти з безпосереднього заняття, на його підготовку. По суті, педагог перетворюється в безпосереднього науковця, вирішувача найпередовіших задач, в тому числі і кібернетичних, в той же час залишаючись справжнім педагогом, який формує особистості учнів. В.М. Глушков вважав, що кібернетика здатна подолати «школярництво» як учнів так і вчителів. З точки зору Глушкова, кібернетика здатна вирішити й проблеми шкільної освіти. Доступ в будь-який час до навчальних матеріалів вирішує проблему відставання, оскільки дитина сама буде здатна наздогнати втрачене, пропущене.

Навіть автоматизація системи оцінювання Глушковим розглянута не тільки з технічної, а зі сторони соціально-педагогічної. Позбавлення суб’єктивізму в оцінюванні відкидає різноманітні випадковості в екзаменаційній процедурі. Це усвідомлюватиме абітурієнт, і тому не сподіватиметься на випадковість, а з повною відповідальність сідатиме за предмет навчання. ЕОМ, як стверджує Глушков, послужать також розвитку педагогіки як науки. “Вони, – писав він, – застосовуються для збирання та автоматичної обробки даних психолого-педагогічних експериментів» [2].

Невелику статтю «ЕОМ – союзник педагога» Глушков завершує наступними словами: «Струмінь науково-технічного прогресу влився в таку, начебто, далеку від розвитку техніки науку, як педагогіка. Але вже зараз видно контури майбутньої педагогіки, на озброєння якої прийшла електронно- обчислювальна техніка. У всіх галузях народної освіти у майбутньому будуть застосовуватися ЕОМ. І, безумовно, ефект застосування електронно- обчислювальної техніки у навчальному процесі буде не меншим, ніж в економічній сфері» [2]. Це було написано вже більше ніж пів століття тому. Але все одно сприймається як якась далека фантастика. І не тому, що технічно це не можливо. Навіть навпаки. За цей час комп’ютерна індустрія і програмування пройшли неймовірний шлях, але не кібернетика, і тим більше в педагогіці.

Деякі ідеї Віктора Михайловича були втілені лише нещодавно. До того ж не по ініціативі педагогічної спільноти, а в супереч їй, з усім, який тільки можливим супротивом системи освіти. Лише завдяки пандемії вчителі почали переходити на дистанційне навчання, почали «оцифровувати» свої знання, будь- який урок стало можливо прослухати на Youtebe. На жаль, більшість цих матеріалів – оцифроване сміття, але попадаються і якісні розробки, гідні уваги дитини, прогресивного вчителя. Найкращі вчителі України по телебаченню для відомих людей читали уроки з різних предметів, роблячи їх цікавими для «зірок» шоу-бізнесу. Але і дітям «згодиться». Та, по суті, освіта не змінилася, вчитель як читав уроки, так їх і продовжує читати в тій же манері і по тій же програмі, тільки вже дистанційно. В найпередовійших приватних онлайн- школах вчителю поступово почала відводитись ще невдячніша участь – секретарки та адміністратора. Їх завдання – зробити все, щоб клієнт (батьки учня), були задоволені.

Чому так? На нашу думку відповідь криється в головній педагогічній ідеї Глушкова, яка ним не була безпосередньо висловлена, але втілювалася всім його життям. Він мріяв не просто розвинути машинну індустрію, не збагатитися за цей рахунок, а зробити людину вільною, творчою особистістю, звільнити її від машинної роботи, за допомогою, як не парадоксально, самих машин, кібернетики. Тому що як тоді, так зараз, проблема стоїть не в машинах, а в тих людях, які стоять за ними, в тих суспільних відносинах, які і намагався змінити все своє життя Віктор Михайлович Глушков.

Список використаних джерел

1. Деркач В.П., Пихорович В.Д. Академик В. М. Глушков – пионер кибернетики / URL: https://mir-knigi.online/read/113617-akademik-v- m-glushkov-pioner-kibernetiki (дата звернення: 05.12.2022)

2. Глушков В.М. «ЭВМ – союзник педагога» - Учительская газета, - 22 июня 1968 г.

3. Моев В. «Мосты» и «башни» академика Глушкова / URL: http://ogas.kiev.ua/ua/library/mosty-y-bashny-akademyka-glushkova- 574 (дата звернення: 05.12.2022)