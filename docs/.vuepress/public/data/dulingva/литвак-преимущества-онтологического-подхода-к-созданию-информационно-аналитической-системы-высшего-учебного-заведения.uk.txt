Переваги онтологічниго підходу до створення інформаційно-аналітичної системи вищого навчального закладу

Литвак О. Г., м. Донецьк.

Більшість процесів діяльності вищих навчальних закладів (ВНЗ) підлягає постійним трансформаціям, особливо в час формування єдиного освітнього простору України. Це не може не віддзеркалюватись на інформаційно-аналітичних системах (ІАС) навчальних закладів. Наприклад, упродовж восьми років в Донецькому Державному Університеті Управління працює ІАС «Абітурієнт», що забезпечує автоматизацію роботи приймальної комісії. Ії функціонал у невирівняних функціональних точках (UFP) змінився з 120 до більш 300, щоб відповідати тим трансформаціям, що постійно відбувались в правилах проведення вступної кампанії. В не меншому ступені проблема постійних змін стосується сфери управління навчальним процесом.

Процеси з різних сфер діяльності ВНЗ досить жорстко пов’язані між собою. Зв’язки стосуються як спільного використання одних і тих же даних, так і перетинань у використанні функціоналу. Кількість користувачів інформаційної системи ВНЗ дуже велика, користувачі повинні мати різні права доступу. Крім того, контингент користувачів не є постійним. Строки виконання професійних обов’язків користувачами системи регламентуються графіком навчального процесу та наказами МОН України, тобто має місце жорстка обмеженість у часі.

Одним з основних принципів управління якістю в сучасних стандартах є принцип швидкого реагування на зміни. Тобто фактично постійні зміни не варто розглядати як особливий інцидент, вони стали частиною нормального робочого процесу. Це в свою чергу вимагає можливості швидкого внесення змін в ІАС, що працюють в сфері освіти. При цьому слід пам’ятати, що ІАС є фактично «нервовою системою» навчального закладу, тому тривала зупинка в її роботі просто неможлива для всього «організму».

Таким чином, важливою задачею стає визначення базових принципів побудування електронного середовища навчального закладу, яке відповідало б наступним вимогам: легкість адаптування (створення нових елементів предметної галузі та процесів); масштабованість за різними напрямами: серверами, базами даних, системами, даними, користувачами; підтримка процедур інтеграції на всіх рівнях: схематичному, синтаксичному, семантичному; максимально автоматичнее функціонування.

Основну проблему ми бачимо в методологіях, на базі яких проектуються ІАС навчальних закладів. На теперешній час існує дві методології проектування інформаційних систем – функціональна та об’єктно-орієнтована (ОО) [1]. Недоліки ОО-методології досліджені К.Партриджем [2]. Стандартний об’єктно-орієнтований (ОО) підхід до проектування інформаційних систем взагалі не дозволяє вірно співвіднести сутності моделі з реальністю, адже в реальності властивості об’єктів існують окремо від самих об’єктів. Отже системи, спроектовані на основі ОО, страждають відсутністю гнучкості та адаптованості, а функціональний підхід не є достатнім У якості альтернативи пропонується онтологічний підхід до моделювання ІАС [3]. Основна відміна моделі онтологій від інших моделей - це властивостецентричність: властивості існують не всередені об’єктів, як в ОО-моделі, а окремо, на одному рівні з об’єктами. Таким чином, модель дозволяє позбавитись недоліків ОО-моделі та зберегти привабливі риси функціональної моделі. Але для легкості наступного програмуваня онтологічна модель може бути відображена на ОО-модель.

Безпосередньо для навчального закладу пропонується розробити наступні онтології:

Онтологію бізнес-процесів, де будуть описані дії, що направлені на виконання функцій навчального закладу. Бізнес-процеси повинні бути декомпозовані до процесів найнижчого рівня, з яких конструюються процеси більш високих рівнів. Наприклад, бізнес-процес «Прийом абітурієнтів» складається з елементарних процесів «реєстрація особистих даних», «реєстрація документів», «реєстрація пільг», «реєстрація заяв певного абітурієнта».

Онтологію предметної галузі. До неї будуть відноситися такі поняття як «абітурієнт», «пільга», «документ», «заява», зв’язки між ними (функціональні влативості) - «має документ», «має пільгу», «пільга підтверджується документом» та логічні правила.

Онтологію ІАС. Онтологія ІАС в свою чергу повинна складатися з онтології даних та онтології транзакцій. До онтології даних відносяться реляційні таблиці, файли з даними різного формату. До транзакцій відноситься безпосередній функціонал - веб-сервіси, підпрограми, функції та ін.

Між онтологіями повинні існувати відношення. Наприклад, предметна галузь відображається на дані, бізнес-процеси – на транзакції. Таким чином, онтології є проміжним шаром між рівнем користувача (аналітика, менеджера проекту та ін.) та рівнем програмування. Онтологія за своєю суттю завжди відкрита для розширення та модифікації, тому стає можливим швидкий реінженіринг систем – додавання нових бізнес-процесів або конструювання ії з існуючих, створення нових сутностей предметної галузі та коректне відображення ії на рівень даних, інтеграція на всіх рівнях, легкість супроводження та аналізу.

Література

1. Вендеров А.М. Проектирование программного обеспечения экономических информационных систем/Вендеров А.М. - М.: Финансы и статистика,2000.- 254 c.(Підручник)

2. Partridje C. Business Objects: Re-Engineering for Re-Use/Partrije.C -Butterworth-Heinemann, 2000 – 442c.

3. OWL Web Ontology Language. Overview [Електронний ресурс]/W3C Recommendation 10 February 2004.Режим доступу: http://www.w3.org/TR/owl-features/ 