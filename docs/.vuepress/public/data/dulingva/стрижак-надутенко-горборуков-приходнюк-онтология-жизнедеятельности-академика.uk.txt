Онтологія життєдіяльності академіка Віктора Глушкова

Стрижак О. Є., Надутенко М. В., Горборуков В. В., Приходнюк В. В., м. Київ.

Віктор Михайлович Глушков, як багатогранна особистість, збуджувала та збуджує інтерес до себе у широких кіл людської спільноти як при житті, так й в час, коли його нема серед нас. Тому відображення глибини та широти його життєдіяльності, особливе для молоді, новітніх поколінь дослідників наукових горизонтів кібернетики, інформатики, математики, штучного інтелекту тощо, завжди буде актуальне. Доторкання до думок великого кібернетика хвилює кожного фахівця у цих наукових галузях.

Відображення життєдіяльності особистості взагалі, й особливе такої як Глушков, є досить складною задачею. Тут треба представити досить велику кількість сторінок його біографії; вчителів; родину; напрямки наукової діяльності; наукові наративи, що вийшли з під його пера та й багато чого іншого. Й саме головне – забезпечити їх досить сильну глибинну зв’язність незалежно від форми їх існування. Одним з таких інструментів, який спроможний ефективно реалізувати агрегований формат відображення життєдіяльності такої особистості як Віктор Глушков є онтологія [1]. Вона забезпечує повномасштабно класифікацію життєдіяльності, постійний збір різних за напрямками фактів та подій з діяльності особистості, виявлення та фіксацію зв’язків між цими фактами та подіями, представлення особистості у цільному образі тощо.

Більш того, онтологія спроможна забезпечувати визначення, формування та відображення усіх семантичних полів, які визначають життєдіяльність особистості. Такі семантичні поля забезпечують представлення рівнів позиціонування особистості у сучасному науковому просторі. Вони певним чином задають наукові орієнтири та багатовекторність подальших досліджень за різними напрямками, які у свій час досліджував видатний вчений, такий як Віктор Глушков. На їх основі можливо оцінювання рівнів досягнень різних дослідників, які ще тільки починають свій особистий шлях в науці.

Онтологію життєдіяльності академіка Глушкова було створено ще на 100- річний ювілей НАН України. При її формуванні був використаний досить широкий спектр інформації, який характеризує грані життєдіяльності Віктора Глушкова. Фрагмент відповідної онтології представлено на рис. 1.

Як бачимо концепти онтології, які фіксують певні факти та події у його житті представлено у форматі онтологічного графа (права частина рисунку), та таксономічної ієрархії (ліва частина рисунку). Фактично концепти онтології відображають факти його наукової діяльності, організаційні здібності його особистості. До онтології включено досить широкий інформаційний масив щодо його родини, вчителів, учнів, наукових видань, наукових установ, в яких реалізовувалися його проєкти, ідеї та гіпотези тощо.

Рис. 1. Фрагмент онтології життєдіяльності Віктора Глушкова.

Сервіси онтології реалізують ієрархічну фільтрацію інформації щодо життєдіяльності. Це забезпечується на основі визначених при її реалізації тематичних класів та підкласів різного рівня. Так на рис. 2 представлено фрагмент тематичних класів, які класифікують напрямки відображення інформації щодо його життєдіяльності.

Рис. 2. Фрагмент тематичних класів першого та другого рівня представлення інформації щодо академіка Глушкова

Окремий формат відображення життєдіяльності має онтологічна Т- ПРИЗМА, яка представлена на рис. 3. Вона реалізує семантичну згортку та агрегативне відображення довільної інформації щодо Глушкова. Кожна грань Т-ПРИЗМИ може бути представлена різними класами концептів онтології, які характеризують життєдіяльність Глушкова. Топологія семантичної згортки Т- ПРИЗМА має формат вкладеності типу «мотрі́йка». Кожна грань, якщо вона відображає складний концепт, може реалізує безперервне топологічне перетворення у формат Т- ПРИЗМИ, яка відображає концепти із таксономічного різноманіття класу, що представлено гранню основної Т- ПРИЗМИ.

Рис. 3. Т-ПРИЗМА

Ще один сервіс, що забезпечує онтологія життєдіяльності Глушкова, реалізує ранжування семантичних полів результатів діяльності науковців відносно семантичного поля, яке формується на основі наукових результатів досліджень Віктора Глушкова. На його основі було виявлено учнів, лауреатів національного конкурсу МАН, які були запрошені з доповідями на ювілейну Міжнародну науково-практичну конференцію “ГЛУШКОВСЬКІ ЧИТАННЯ” до 100-річчя з дня народження В.М. Глушкова.

Для цього було сформовано семантичне поле на основі лінгво- семантичного аналізу монографії «Основи безпаперової інформатики». Воно включило до себе більш ніж 22 000 концептів. Потім було реалізовано еквівалентний логіко-семантичний аналіз науково-освітніх робіт учнів – лауреатів національного конкурсу МАН за предметними профілями: комп’ютерна інженерія; кібербезпека; програмна інженерія; системи та технології штучного інтелекту; інтернет-технології та вебдизайн; навчальні, ігрові програми та віртуальна реальність; інформаційно-телекомунікаційні системи та технології; математика; прикладна математика; статистика. З 80-ті лауреатів було відібрано 15 учнів за значеннями їх рейтингів в семантичному полі Глушкова (рис. 4).

Рис. 4. Рейтинг учнів-лауреатів національного конкурсу МАН в семантичному полі Глушкова

Список використаних джерел

1. Інформаційно-навчальні ресурси. Капсули знань: Колективна монографія // Довгий С. О., Стрижак О. Є., Величко В. Ю., та ін. Київ: Інститут обдарованої дитини. 2019. - 215 с.